Start, Stop, Continue, More of, Less of Wheel-tekniikassa mahdollisia tiimin toimintaan liittyviä huomioita asetetaan ympyrän sektoreille, jotka on nimetty kuten edellä sen perusteella kuvaako havainto jotain mitä pitäisi aloittaa, jotain mitä pitäisi lopettaa, jotain mitä pitäisi jatkaa, jotain mitä pitäisi tehdä enemmän tai jotain mitä pitäisi tehdä vähemmän. Samalla havainnoista keskustellaan. Riippuen siitä, millainen retrospektiivi on kyseessä, tilaisuudessa voidaan keskittyä jonkin projektin yksittäiseen osa-alueeseen.

Glad, Sad, Mad -tekniikassa jokin taulu (esimerkiksi valkotaulu) jaetaan kolmeen sarakkeeseen, jotka on otsikoitu kuten yllä. Tämän jälkeen tiimin jäsenet kirjaavat sprintin aikana tehtyjä havaintoja ja asettavat ne halutun kategorian alle. Seuraavassa vaiheessa samankaltaiset havainnot kootaan yhteen. Tässä vaiheessa kunkin havainnon tekijältä voi kysyä selventäviä kysymyksiä. Sarakkeet sad ja mad eroavat pääasiassa sen suhteen, onko kyse jostain sisäisestä vai ulkoisesta tekijästä. Seuraavassa vaiheessa tiimi priorisoi havainnot sen mukaan, mistä he haluavat keskustella. Lopuksi havainnot käsitellään tärkeysjärjestyksessä, kunnes kaikista havainnoista on keskusteltu tai tilaisuuteen varattu aika loppuu.