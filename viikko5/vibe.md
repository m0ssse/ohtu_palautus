Copilotin toteuttama ratkaisu vaikutti selkeältä ja ymmärrettävältä. Toki koodissa oli paljon kommentteja, jotka eivät varsinaisesti parantaneet luettavuutta, sillä niissä oli lähinnä sellaisia itsestäänselvyyksiä, jotka käyvät ilmi esimerkiksi sen kirjoittamien metodien nimistä. Koodia lukiessa törmäsin itselleni entuudestaan tuntemattomaan Flask-kirjaston funktioon url_for, jota päädyin googlailemaan hieman tarkemmin. Muuta uutta en oppinut varsinaisesti koodin tasolla. Toki tällainen työskentelytapa on myös itselleni vieras ja verrattuna aiempaan PR-katselmointitehtävään, lopputulos vaikutti kaikin puolin paremmalta.