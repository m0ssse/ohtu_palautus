Agentin tekemä ratkaisu näytti ja vaikutti toimivalta, joskin käyttöliittymä on hieman kankea. Testasin ratkaisun toimivuutta suorittamalla yksikkötestit sekä pelaamalla eri pelityyppejä. Agentin ensimmäiset yritykset johtivat muutamaan virheilmoitukseen, mutta agentti vaikutti osaavan korjata ne kiitettävästi. Aivan täyttä varmuutta ratkaisun oikeellisuudesta en kuitenkaan saanut vaikka kävinkin koodia tarkasti läpi. En joutunut antamaan agentille juurikaan ohjeita matkan varrella. Requests-kirjastoa käyttävien testien kanssa vaikutti olevan hieman häikkää ja agentti jäi kertaalleen täysin jumiin, mutta kun keskeytin agentin suorituksen ja kysyin mahdollisesta ongelmasta, homma saatiin maaliin oikein kiitettävästi. Agentti tosin ei näköjään osannut asentaa requests-kirjastoa Poetryn avulla, vaikka olinkin agentille spesifioinut, että tätä pitäisi käyttää riippuvuuksien hallintaan. Muita selkeitä puutteita on se, että kun pyysin agenttia kopioimaan tekemänsä sovelluksen uuteen hakemistoon ja siivoamaan sieltä turhat tiedostot pois, jälkimmäistä pyyntöä agentti ei tosin osannut toteuttaa. Agentin tekemä ohjelma ei loppujen lopuksi käyttänyt omaa koodiani juuri ollenkaan, sillä suurin osa omasta työstäni oli pelin toteuttavien luokkien refaktorointia, mutta agentti koodasi nämä itse ja otti valmiista koodista käytännössä vain tekoälyn käyttöön. Pelin kulku oli toteutettu ihan vain ehtolauseilla yhdessä ja samassa make_move-funktiossa. Copilot ei vaikuttanut ainakaan kovin tarkasti lukeneen kurssimateriaalin suunnittelumalleja koskevaa osuutta.

Agentin kirjoittama koodi itsessään on melko ymmärrettävää, mutta tyypilliset AI-tuoksut kuten turhat kommentit löytyvät. Sinänsä huvittavasti agentti osasi nimetä esimerkiksi testitapaukset suomeksi, mutta varsinaisen sovelluksen koodi kommentteineen on englanniksi. Mitä tulee uuden oppimiseen, niin tältä osin lopputulema oli hyvin pitkälti sama kuin edellisissä copilot-tehtävissä, eli en juurikaan löytänyt koodista mitään itselleni uutta. Yksi asia mihin kiinnitin huomiota oli, että yksikkötestit oli toteutettu siten, että jokaiseen tiedostoon oli lisätty pääohjelma, jonka pystyi suorittamaan "tavanomaisena" Python-moduulina kutsumalla unittest.main-funktiota. Tähän tapaan en ollut aiemmin törmännyt